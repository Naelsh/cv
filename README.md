# Inl-mningsuppgift-1---CV

Inlämningsuppgift 1: CV
Skriv ett CV för dig själv eller någon känd person (exempelvis skådespelare, historisk figur, superhjälte) med HTML och CSS. Exakt utformning och innehåll är upp till dig, men du måste uppfylla följande krav:

CV:t ska innehålla åtminstone foto, biografi, lista över meriter och kontaktinformation. (Även om CV:t handlar om dig själv så är det OK att fylla ut med påhittad information vid behov.)
Listan över meriter ska innehålla åtminstone två avdelningar (exempelvis Utbildning och Arbetslivserfarenhet). Dessa ska vara responsiva så att de på smala skärmar staplas vertikalt och på breda skärmar staplas horisontellt.
Biografin och fotot ska vara responsiva på liknande sätt som listan över meriter: på smala skärmar ska de staplas vertikalt, på breda skärmar horisontellt.
Designen ska i övrigt vara responsiv, i synnerhet så att textraderna anpassar sig till användarens skärm (med en maxgräns så att raderna inte blir för långa på stora skärmar).
Din HTML ska vara semantisk, inklusive en beskrivning avsedd för sökmotorer.
Din CSS ska vara definierad i en separat fil, inte inbäddad i din HTML.
Din kod ska vara lämpligt formaterad med korrekt indentering.
Hur snyggt ditt CV är ingår inte i betygsättningen, men din design behöver ändå vara tydlig (exempelvis lämplig storlek på olika rubriker, marginaler för att tydligt avgränsa innehåll, punkter i punktlistor) och använda sig av färg och/eller bakgrundsgrafik i någon utsträckning.
Använd inga CSS-ramverk eller liknande (exempelvis Twitter Bootstrap). All HTML och CSS ska vara din egen.
Använd ingen JavaScript.
Exempel
Följande CV för Brad Pitt är ett exempel på vad du kan ta fram:

Exempel: CV för Brad Pitt (video)
Det är tillåtet att använda exakt samma text och samma formgivning som i detta exempel (givetvis förutsatt att koden som du lämnar in är din egen). Om du vill göra detta, utgå från informationen i Exempel.txt. Lämplig bild på Brad Pitt får du välja själv. :)

Samarbete
Denna inlämningsuppgift ska utföras och lämnas in individuellt.

Betygsättning
Möjliga betyg: G och IG.

Inlämning
Publicera CV:t på GitHub Pages enligt instruktionerna. (Välj alternativen Project site och Start from scratch.)
Placera samtliga filer (HTML, CSS och bild/bilder) i ett ZIP-arkiv.
Lämna in följande via PingPong:
ZIP-arkivet.
Länk till CV:t på GitHub Pages, som en kommentar i PingPong.
